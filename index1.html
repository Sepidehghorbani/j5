<!DOCTYPE html>
<html lang="fa-IR" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>
        کاخ سعد آباد
    </title>
    <link rel="stylesheet" href="css/style1.css">
    <link rel="shortcut icon" href="img/c.jpg" type="image/jpg">
</head>
<body>
    <h1>
        کاخ سعد آباد
    </h1>
    <p class="bg-plum">
        ★ مجموعه تاریخی و فرهنگی سعد آباد یکی از برجسته‌ترین مکان‌های تاریخ معاصر ایران است که <i>آخرین پادشاهان ایران</i> در دوره های <b>قاجار و پهلوی</b>  در آن زندگی می‌کردند. این مجموعه شامل کاخ‌های متعددی می‌شود که از آن جمله می‌توان به کاخ شهوند (کاخ موزه)، کاخ سفید (کاخ موزه)،‌ کاخ اختصاصی سعدآباد (در اختیار نهاد ریاست جمهوری)، کاخ اسود (موزه هنرهای زیبا)، کاخ شمس (موزه پوشاک سلطنتی)، کاخ اشرف (موزه ظروف سلطنتی) و... اشاره کرد. کاخ‌های سعد آباد در میان باغی پر درخت و سرسبز قرار دارند که قدم‌زدن در میان طبیعت زیبای آن خالی از لطف نیست.
    </p>
    <h2 id="heading1" style="background-color: rgb(35, 230, 165); color:rgb(16, 132, 248) ;">
        کاخ سعدآباد تهران کجاست؟
    </h2>
    <p class="bg-lightseagreen">
        ☆مجموعه کاخ سعد آباد در شمالی‌ترین قسمت شهر تهران و روی کوهپایه توچال است. منطقه محیط بر مجموعه سعد آباد، در گذشته از بهترین ییلاق‌های شهر تهران و مشرف به دره سرسبز دربند بوده و هوایی لطیف و طبیعتی پر درخت داشته است. در طول زمان ساخت‌وسازهای شهری گسترش یافته‌اند و امروزه مجموعه کاخ سعد آباد درون شهر قرار دارد؛ اما در گذشته این کاخ در میان باغ‌ها و خارج از محدوده شهری بوده است.

مناطق شمالی نیاوران از شرق، ولنجک از غرب و تجریش از جنوب، مجموعه کاخ سعد آباد را احاطه کرده‌اند. در قسمت شمال این مجموعه، کوه توچال در رشته کوه‌های البرز قرار دارد. در طول دوره‌های پادشاهی قاجار و پهلوی، مجموعه کاخ سعد آباد استراحتگاه و ییلاق تابستانی پادشاهان بوده است.
    </p>
    <h3 style="background-color: rgb(182, 122, 238);color: rgb(238, 52, 52);">
        مسیر دسترسی به کاخ سعدآباد
    </h3>
    <p class="bg-roseblue bg-saad text-white">
        ⚝ مجموعه کاخ سعد آباد در شمال تهران قرار گرفته است و با توجه به منطقه زندگی یا اقامت خود در پایتخت، می‌توانید از مسیرهای مختلفی به‌سمت کاخ سعد آباد بروید؛ کافی است از طریق نزدیک‌ترین مسیر به خیابان زعفرانیه برسید و سپس به خیابان طاهری وارد شوید. خیابان طاهری در ضلع شرقی و بخش میانی خیابان شهید فلاحی یا همان زعفرانیه قرار دارد. مجموعه کاخ سعد آباد دو ورودی در خیابان‌های زعفرانیه و دربند دارد.

اگر ساکن شرق تهران هستید، از طریق بزرگراه بزرگراه شهید قاسم سلیمانی (رسالت)، در مسیر شرق به غرب تا بزرگراه مدرس بروید و سپس به این بزرگراه وارد شوید. پس از رسیدن به پل پارک وی، وارد خیابان ولی‌عصر شوید.

برای رسیدن به مجموعه سعد آباد می‌توانید از خط یک متروی تهران، اتوبوس‌های بی‌آرتی و وسیله شخصی استفاده کنید
در مسیر جنوب به شمال خیابان ولیعصر پس از طی کردن مسافتی کوتاه، به خیابان میر شریفی در سمت چپ وارد شوید و از طریق خیابان شادیانه به مقدس اردبیلی برسید. در اولین چهارراه به‌سمت چپ در خیابان پسیان و سپس به اولین خیابان سمت راست به نام پرزین بغدادی وارد شوید. در انتهای خیابان بغدادی، سه راه را به‌سمت چپ بپیچید و به خیابان زعفرانیه برسید. از زعفرانیه که به خیابان طاهری وارد شوید، پس از فاصله‌ای کوتاه، تابلوها و دیوار مجموعه سعد آباد را خواهید دید. مسیر بزرگراه زین‌الدین و اتوبان صدر نیز برای ساکنان شرق تهران گزینه دیگری است.

اگر ساکن غرب تهران هستید،‌ در بزرگراه حکیم مسیر غرب به شرق به اتوبان چمران وارد شوید و تا رسیدن به خروجی مقدس اردبیلی ادامه دهید. از خیابان مقدس اردبیلی به خیابان ثارالله در سمت چپ وارد شوید و تا بلوار بهزادی ادامه دهید. در انتهای بلوار بهزادی به میدان آصف می‌رسید و از طریق خیابان آصف به زعفرانیه و خیابان طاهری خواهید رسید.

ورودی زعفرانیه مناسب برای کسانی است که با خودروی شخصی به مجموعه سعد آباد می‌روند و ورودی دربند مسیر مناسب‌تری برای کسانی است که از وسایل حمل و نقل عمومی استفاده می‌کنند
دسترسی به کاخ سعدآباد با مترو: اگر تمایل دارید برای رسیدن به کاخ سعد آباد از وسایل نقلیه عمومی استفاده کنید، با استفاده از خطوط یک خط مترو تهران به میدان تجریش بروید. تاکسی‌های میدان دربند در ابتدای خیابان جعفری و میدان قدس جنب مترو، قرار دارند و تاکسی‌های ایستگاه آصف نیز در ضلع غربی میدان تجریش قرار گرفته‌اند. ازهریک از ورودی‌ها که بخواهید وارد مجموعه شوید، پس از پیاده شدن از تاکسی باید در حدود ۱۰ دقیقه پیاده‌روی کنید.

دسترسی به کاخ سعد آباد با بی‌آر‌تی: برای رسیدن به میدان‌های تجریش و قدس، از مناطق مختلف تهران خطوط اتوبوسرانی تردد می‌کنند. اتوبوس‌های بی آر تی نیز در طول مسیر خیابان ولی‌عصر تردد دارند.

اگر با وسیله نقلیه شخصی به‌سمت مجموعه کاخ نیاوران می‌روید، ورودی زعفرانیه برای شما مناسب‌تر است، زیرا محدوده وسیع‌تری برای پارک خودرو در دسترس خواهید داشت و اگر با استفاده از وسایل حمل و نقل عمومی به کاخ سعد آباد می‌روید، تاکسی‌های میدان دربند را انتخاب کنید تا پیاده‌روی کمتری برای ورود به مجموعه داشته باشید.
    </p>
    <iframe src="https://www.google.com/maps/embed?pb=!1m18!1m12!1m3!1d3235.3390641277374!2d51.4240378!3d35.81615589999999!2m3!1f0!2f0!3f0!3m2!1i1024!2i768!4f13.1!3m3!1m2!1s0x3f8e08a91d9820ef%3A0xd76ef0f9348cba84!2sSaadabad%20Cultural%20and%20Historical%20Complex!5e0!3m2!1sen!2s!4v1731604861488!5m2!1sen!2s" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
    <h2 style="background-color: cornsilk;">
        ساعت کاری کاخ سعدآباد
    </h2>
    <p class="bg-lightyellow">
        ✡ ساعت کاری مجموعه کاخ سعد آباد در ۶ ماه اول سال از ساعت ۹:۰۰ آغاز می‌شود و تا ۱۹:۰۰ ادامه دارد. در روزهای پنجشنبه و جمعه امکان بازدید از مجموعه سعد آباد تا ساعت ۲۰:۰۰ فراهم است. در ۶ ماه دوم سال با توجه به برودت هوا و تاریکی زودهنگام، بازدید از ۸:۰۰ آغاز می‌شود و تا ساعت ۱۷:۰۰ امکان بازدید از مجموعه وجود دارد. توجه داشته باشید که اگر قصد تهیه بلیط حضوری دارید، باجه‌های فروش بلیط مجموعه سعد آباد در نیمه اول سال تا ساعت ۱۷:۰۰ و در نیمه دوم سال تا ساعت ۱۵:۳۰ فعالیت می‌کنند.

مجموعه کاخ موزه سعد آباد در روزهای ۱۳ فروردین، ۱۴ خرداد (رحلت امام خمینی (ره))،‌ ۲۱ رمضان (شهادت امام علی (ع))، ۲۵ شوال (شهادت امام جعفر صادق (ع))، ۲۸ صفر (رحلت پیامبر (ص) و شهادت امام حسن مجتبی (ع)) و روزهای تاسوعا و عاشورا تعطیل است.
    </p>
    <h3 style="background-color: rgb(188, 250, 126);color: crimson;">
        معرفی کاخ سعد آباد
    </h3>
    <p class="bg-lightgreen">
        ✯ مجموعه تاریخی و فرهنگی کاخ سعد آباد تهران، یکی از اقامتگاه‌های ییلاقی پادشاهان قاجار و پهلوی بوده است. مجموعه کاخ سعد آباد یکی از سه مجموعه کاخ زیبا و تاریخی منطقه شمیرانات شهر تهران به شمار می‌رود که آخرین پادشاهان ایران در آن اقامت داشته‌اند.

اطراف مجموعه کاخ سعد آباد در گذشته از باغ پوشیده بود و داخل این مجموعه نیز باغی پر درخت وجود داشت. کاخ اختصاصی مجموعه سعد آباد، کاخ اصلی این مجموعه به شمار می‌رود و رضاخان به مرور زمان بر تعداد کاخ‌ها و بناهای مجموعه سعد آباد افزوده است. کاخ‌های ساخته شده در مجموعه سعد آباد به اعضای خانواده رضا شاه پهلوی تعلق داشتند و آخرین کاخ ساخته شده در مجموعه سعد آباد متعلق به لیلا پهلوی، دختر کوچک محمد رضا شاه بود.

امروزه مجموعه کاخ سعد آباد یکی از برجسته‌ترین جاهای دیدنی تهران به شمار می‌رود و گردشگران داخلی و خارجی در سفر به تهران از این مجموعه زیبا با جاذبه‌های تاریخی، فرهنگی و طبیعی بازدید می‌کنند. در کنار گردش در بخش‌های مختلف کاخ می‌توانید به کافه آن نیز سر بزنید که درست روبه‌روی کاخ ملت قرار دارد. کافه سعد آباد از دو فضای روباز و سرپوشیده تشکیل شده است و چشم‌اندازی دیدنی از کاخ‌های این مجموعه را پیش روی شما می‌گذارد.
    </p>
    <h3 style="background-color: rgb(228, 134, 152);color: rgb(8, 96, 126);">
        معماری کاخ سعد آباد
    </h3>
    <p class="bg-pink">
       ✵ مجموعه تاریخی سعد آباد در زمینی به مساحت نزدیک به ۳۰۰ هکتار قرار دارد که در حدود ۱۱۰ هکتار آن را عمارت‌ها و کاخ‌ها و در حدود ۱۸۰ هکتار دیگر را باغ، قنات‌ها و گلخانه‌های مجموعه سعد آباد تشکیل داده‌اند. در ساخت عمارت‌ها و کاخ‌های مجموعه سعد آباد تلفیقی از معماری اروپایی و معماری اصیل و سنتی ایران به چشم می‌خورد و طراحی ساختمان کاخ‌ها توسط برجسته‌ترین مهندسان داخلی و خارجی صورت گرفته است.مهندسان طراح کاخ سفید در مجموعه سعدآباد، مهندس خرسندی و مهندس بوریس روسی بودند. گچ‌کاری‌ها و تزیینات داخلی کاخ سفید نیز توسط هرمندان ایرانی، غلامرضا پهلوان، عبد الکریم شیخان، حسین کاشی، استاد لرزاده و رضا ملائکه انجام شده‌اند. در قسمت ورودی کاخ سفید چهار ستون به سبک معماری رومی دیده می‌شود و نمای اصلی را با سنگ‌های مرمر پوشانده‌اند.مقابل کاخ سفید مجسمه چکمه‌های رضاخان به چشم می‌خورد. این مجسمه در ابتدا کامل بود و در یکی از میادین شهر دزفول قرار داشت، اما پس از انقلاب توسط مردم دزفول شکسته شد. مجسمه آرش کمانگیر، اثر مجسمه ساز برجسته استاد ارژنگ نیز در محوطه باغ سعد آباد و مقابل کاخ سفید نصب شده است.معمار بنای کاخ سبز، میرزا جعفر کاشی ملقب به معمار باشی بوده است. برای ساخت بنای کاخ سبز، هنرمندان و معمارن برجسته ایرانی نزدیک به هفت سال تلاش کردند و با استفاده از سنگ‌های سبز معدن خمسه زنجان و سنگ مرمر خراسان، نمای زیبایی برای کاخ سبز ساختند. این کاخ به نام کاخ مرمر نیز معروف است.درون کاخ سبز مملو از آینه‌کاری‌های ظریف، کاشی‌کاری و گچبری است. تذهیب دیوارهای داخل کاخ سبز را استاد حسین بهزاد انجام داده‌اند و شاگردان استاد صنیع خاتم، داخل کاخ سبز را خاتم‌ کاری کرده‌اند. روبه‌روی تالار آینه کاخ سبز، اتاق خواب رضا پهلوی را با چشم‌انداز رو به دربند،‌ تعبیه کرده بودند.از دیگر معماری‌های برجسته در مجموعه کاخ سعد آباد می‌توان به بنای کاخ شمس اشاره کرد. ساخت بنای کاخ شمس در شمال غربی مجموعه سعد آباد، از سال ۱۳۱۴ تا ۱۳۱۸ طول کشیده است. کاخ شمس را با مساحت ۲۶۰۰ متر مربع، در دو طبقه با زیرزمین ساخته‌اند. در معماری این کاخ، نشانه‌های از سبک معماری اروپایی به‌خصوص معماری آلمانی و معماری سنتی ایران از زمان ساسانیان، به چشم می‌خورد.کاخ اشرف پهلوی نیز در فضایی به وسعت ۱۸۰۰ متر مربع در شرق باغ سعد آباد، به دستور رضا شاه و توسط مهندس فرمانفرمائیان ساخته شد. در سال ۱۳۵۰ به دستور اشرف پهلوی نمای بیرونی این کاخ را با سنگ مرمر پوشاندند. سایر بناهای مجموعه سعد آباد نیز در دوران قاجار و پهلوی اول ساخته و در دوره پهلوی دوم بازسازی و مرمت شدند. آثار دست هنرمندان ایرانی در گوشه و کنار مجموعه کاخ‌های سعد آباد به چشم می‌خورد.
    </p>
    <a href="download/1.pdf">
        دانلود معماری کاخ سعدآباد
    </a>
    <br><hr>
    <a href="#heading1">
        کاخ سعدآباد تهران کجاست؟
    </a>|
    <a href="https://sadmu.ir" target="_blank">
        سعدآباد
    </a>
</body>
</html>